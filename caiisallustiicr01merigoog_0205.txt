'SALL USTII J Ue URTHA. ‘43

incerto praeli0‚ ipsi modo eminus sauciabantur, neque
eontra feriendi aut manum conserendi copia erat.
,Antea jam docti ab Jugurtha equitent, ubicumque
Romanorum turba insequi coeperat, non confertim,
neque in unum sese recipiebant, sed alius alic, quam
maxime diversi. Ita numero priores, si ab perse-
quendo hostes deterrere nequiverant, disjectos ab tergo,
aut lateribus circumveniebant: sin opportunior fugae
colliS, quam campi fuerant, ea vero consueti N umida·
rum equi facile inter virgulta evadere3 nostros asperitas
et insolentia loci retinebant.

LI. Ceterum facies totius negotii varia, incerta,
foeda, atque miserabilis: dispersi a suis pars cedere,
alii insequi: neque signa neque ordines observare:
ubi quemque periculum ceperat, ibi resistere ac pro·
pulsare ε arma, tela, equi, „vix-i, hostem cives permixti z
nihil consilio neque imperio agi: fors omnia regere.
Itaque multum diei prooessemt‚ cum etiam tum eventus
in incerto erat. Denique, omnibus labore et aestu lan·
guidis, Metellus ubi videt Numidas minus instare, paul·
latim milites in unum conducit, ordines restituit, et
cohortes legionarias quatuor adversum pedites hostium
collocat: eorum magua pars superioribus locis fessa
consederat. Simul orare, hortari milites, “ne defice·
rent, neu paterentur hostes fugientes vincere: neque
illis castra esse, neque munimentum ullum, quo ce—
dentes tenderent: in armis omnia sita.” Sed ne Ju—
gurtha quidem interea quietust circumire, hortari,
renovare praelium, et i pse cum delectis tentare omnia:
subvenire suis, hostibus dubiis instare, quos firmos
cognoverat, eminus pugnando retinere.

 

