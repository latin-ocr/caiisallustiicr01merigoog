30 SALL USTII J U G URTHA.

<postremo confirmare, fidem publicam per sese iuviola-
tam fore. Post, ubi silentium coepit, producto J u-
gurtha‚ verba facit ; Romae Numidiaeque facinora ejus 3
memorat, scelera in patrem, fratresque ostendit ε “qui-
bus juvantibus, quibusque ministris ea egerit, quam-
quam intelligat populus Romanus, tamen velle mani
festa magis ex illo habere ε si vera aperiret, in fide et
clementia populi Romani magnam spem illi sitam:
sin reticeat, non sociis saluti fore 3 sese suasque spes
corrupturum.’' Ι
XXXIV. Dein, ubi Memmius dicendi finem
fecit, et J ugurtha respondere jussus est, O. Baebius
tribunus plebis, quem pecunia corruptum supra dixi-
mus, regem tacere jubet: ac, tametsi multitudo, quae
in concione aderat, vehementer accensa, terrebat
eum clamore, vultu, saepe impetu, atque aliis omnibus
quse ira fieri amat, vicit tamen impudentia. Ita
populus ludibrio habitus ex concione discessit; J ugur-
thae Bestiaeque et ceteriS, quos illa quaestio exagitabat,
animi augescunt.
ᾗ XXXV. Erat ea tempestate Romae Numida qui-
dam, nomine Massiva, Gulussae filius, Masinissae nepos3
qui, quia, in dissensione regum, J ugurthae adversus
fuerat, dedita Cirta et Adherbale interfecto, profugus
ex Africa abierat. Huic Sp. Albinus, qui proximo
anno post Bestiam cum Q. Minucio Rufo consulatum
gerebat, persuadet, quoniam ex stirpe Masinissae sit,
⁹ J ugurtham ob scelera invidia cum metu urgeat, reg-
num Numidiae ab senatu petat. Avidus consul belli
gerendi, moveri quam senescere omnia malebat: ipsi ’
provincia Numidia, Minucio Macedonia evenerat. Quae ι
postquam Massiva agitare coepit, neque J ugurthae in

 

