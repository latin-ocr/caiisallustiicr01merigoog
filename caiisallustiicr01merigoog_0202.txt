40 SALL USPJI J UG URTHA.

propulsarent. Nam in J ugurtha tantus dolus, tantaque
peritia locorum et militiae erat, uti, absens an praesens,
pacem an bellum gerens, perniciosior esset, in incerto
haberetur.

XLVII. Erat haud longe ab eo itinere, quo Me-
tellus pergebat, oppidum Numidarum, nomine Vaga,
,forum rerum venalium totius regni maxime celebra-
tum: ubi et incolere, et mercari, consueverant Italici
generis multi mortales, Huc consul, simul tentandi
gratia et, si paterentur, opportunitate loci, praesidium
imposuit 3 praeterea imperavit frumentum, et alia, quoe
bello usui forent comportare ε ratus id, quod res mone·
bat, frequentiam negotiatorum ct commeatum juvatu-

rum exercitum, et jam pacatis rebus munimento fore. ’

Inter haec negotia J ugurtha impensius modo legatos
supplices mittere, pacem orare3 praeter suam libero-
rumque vitam, omnia Metello dedere. Quos item, uti
priores, consul illectos ad proditionem domum dimit-
tebat: regi pacem, quam postulabat, neque abnuere,
neque polliceri, et inter eas moras promissa legatorum
exspectare.

XLVIII. J ugurtha ubi Metelli dicta cum factis
composuit, ac se suis artibus tentari animadvertit3
quippe cui verbis pax nunciabatur, ceterum re bellum
asperrimum erat, urbs maxima alienata, ager hostibus
cognitus, animi popularium tentati3 coactus rerum
necessitudine, statuit armis certare. Igitur, explorato
hostium itinere, in spem victoriae adductus ex oppor-
tunitate loci, quam maximas copias potest omnium
generum parat, ac per tramites occultos exercitum
Metelli antevenit. Erat in ea parte Numidia, quam
, Adherbal in divisione possederat, flumen oriens a

 

