’38 SALL USTI I J U G URTHA.

civium animos intentos putabat, non prius bellum
adtingere, quam, majorum disciplina, milites laborare
coegisset. Nam Albinus, Auli fratris exercitusque
clade perculsus, postquam decreverat non egredi pro-
vincia, quantum temporis aestivorum in imperio fuit,
plerumque milites stativis castris habebat: nisi cum
odos, aut pabuli egestas, locum mutare subegerat. Sed

neque muniebantur ea, neque more militari vigiliae
deducebantur: uti cuique lubebat, ab signis aberat.
Lixae permixti cum militibus die noctuque vagabantur,
et palantes agros vastare, villas expugnare, pecoris et
mancipiorum praedas certantes agere: eaque mutare
cum mercatoribus vino advectitiO, et aliis talibus:

praeterea, frumentum publice datum vendere, panem ο
in. dies mercari: postremo quaecumque dici aut fingi ’

queunt ignaviae luxuriaeque probra, in illo exercitu
cuncta fuere, et alia amplius, ⁶

XLV. Sed in ea difficultate Metellum non minus,
quam in rebus hostilibus, magnum et sapientem virum
fuisse comperior, tanta temperantia inter ambitionem
saevitiamque moderatum. Namque edicto primum ad·
jumenta ignaviae sustulisse, “ne quisquam' in castris
panem, aut quem alium coctum cibum venderet3 ne
lixae exercitum sequerentur 3 ne miles gregarius in cas·
tris, neve in agmine servum aut jumentum haberet :”
ceteris arte modum statuisse t praeterea transversis
,itineribus quotidie castra movere3 juxta, ,ac si hostes
adessent, vallo atque fossa munire, vigilias crebras
ponere, et ipse cum legatis circumire ε item in agmine
in primis mode, modo in postremis, saepe in medio
adesse, ne quisquam ordine egrederetur, uti cum signis
frequentes incederent, miles cibum et arma portaret.

 
   
  

 

l

